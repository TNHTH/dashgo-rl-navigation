# 梅花引·荆溪阻雪

![蒋捷](https://ziyuan.guwendao.net/authorImg300/%e5%ae%8b%e4%bb%a3.jpg)[蒋捷](https://www.gushiwen.cn/authorv_5456aa6d3e19.aspx)[〔宋代〕](https://www.gushiwen.cn/shiwens/default.aspx?cstr=%e5%ae%8b%e4%bb%a3)

**白鸥问我泊孤舟，是身留，是心留？心若留时，何事锁眉头？风拍小帘灯晕舞，对闲影，冷清清，忆旧游。
旧游旧游今在否？花外楼，柳下舟。梦也梦也，梦不到，寒水空流。漠漠黄云，湿透木棉裘。都道无人愁似我，今夜雪，有梅花，似我愁。**
